<!-- https://markmap.js.org/ -->

# pmbok

## Projecte

### Únic
El resultat a obtenir serà diferent al d'altres projectes similars, o en els cas dels alumnes, per ells és la primera vegada que han de fer el que se'ls hi proposa. Un procés que sempre genera el mateix producte/servei és un procés que forma part de les operacions d'una empresa/organització i no es considera com projecte. En funció del nivell d'innovació a aplicar en la construcció del resultat del projecte, la probabilitat de fracàs és més alta

### Temporal
 Té un inici i un final (la durada pot ser d'un mes, de 20 setmanes, d'un any, de 468 dies, etc…)

### Limitacions recursos
Per l'obtenció dels resultats perseguits segurament tindrem restriccions del tipus econòmic (no ens podem gastar tot el que vulguem), de tipus humà (pot ser no trobem els tècnics correctes), de materials, etc

## Pla de projecte

### Document
Un Pla de Projecte sempre serà un document que ha de tenir una estructura fàcilment identificable (p.e., índex basat en estàndards com PMBOK), que s'anirà modificant periòdicament (històric versions), i que podrà estar suportat per una o varies eines en funció de la complexitat del projecte.

### Continguts mínims
A efectes dels projectes que fan els alumnes de FP-GS, els continguts mínims que s'haurien de demanar serien: Acta Constitució, Esquema Definició Treballs a fer (EDT), Calendari Execució (Camí Crític + Gantt), Costos Previstos, Qui fa que?, Que passa si quelcom no va com estava previst? (Riscos)

## Gestió de projectes

### PMBOK (Project Management Body of Knowledge)

El PMBOK defineix la gestió de projectes com l’aplicació del coneixement, habilitats, eines i tècniques que ajudaran a desenvolupar el projecte i a afrontar els seus requeriments. La gestió del projecte s’aconsegueix mitjançant l’aplicació i la integració dels processos de la gestió de projectes: l’inici, la planificació, l’execució, el monitoratge, el control i el tancament. El gestor del projecte és la persona responsable d’assolir els objectius del projecte.

#### Processos de la gestió de projectes segons PMBOK
##### Inici
Autorització del projecte o fase.

##### Planificació
Definiciño i perfeccionament dels objectius del projecte i selecció de la millor manera d'assolir-los.

##### Execució
Coordinació de les persones i els recursos per executar el pla de treball.

##### Control
Control per tal d'assegurar que els objectius del projecte es compleixen mitjançant el seguiment continuat del progrés del projecte, per identificar les variacions del pla que puguin ocórrer i poder aplicar-hi mesures correctives.

##### Tancament
Formalització de l'acceptació.

#### Àrees de coneixement (o dimensions)
##### Gestió de la integració del projecte
Defineix els processos i activitats que integren els diversos elements de la direcció de projectes. Inclou els processos i activitats necessàries per identificar, definir, combinar, unificar i coordinar els diversos processos i activitats de la direcció de projectes dins dels grups de processos de la direcció de projectes.

##### Gestió de l'abast del projecte
Inclou els processos necessaris per garantir que el projecte inclogui tota la feina requerida per completar-lo amb èxit. L'objectiu principal d'aquesta àrea, és definir i controlar que s'inclou i que no, en el projecte.

##### Gestió del cronograma del projecte
Amb l'actualització a la Guia PMBOK, el nom d'aquesta àrea va canviar, ja que abans es deia: "Gestió del Temps del Projecte". Inclou els processos que s'utilitzen per garantir la conclusió a temps del projecte.

##### Gestió dels costos del projecte
Inclou els processos involucrats en estimar, pressupostar i controlar els costos de manera que es completi el projecte dins el pressupost aprovat.  

##### Gestió de la qualitat del projecte
Contempla els processos i activitats involucrades en planificar, donar seguiment, controlar i garantir que es compleixi amb els requisits de qualitat del projecte.

##### Gestió dels recursos del projecte
En la versió anterior de la Guia PMBOK aquesta àrea tenia el nom de "Gestió dels Recursos Humans del Projecte". Aquesta àrea descriu els processos involucrats en la identificació, adquisició, desenvolupament i gestió dels recursos necessaris per a la culminació reeixida del  projecte.

##### Gestió de les comunicacions del projecte
Contempla els tres processos necessaris per garantir que la planificació, recopilació, creació, distribució, emmagatzematge, recuperació, gestió, control, monitorització i disposició final de la informació del projecte siguin adequats i oportuns.

##### Gestió dels riscos del projecte
Descriu els processos involucrats en la planificació de la gestió, identificació, anàlisi, planificació de les respostes, implementació de les respostes i control dels riscos per al projecte.

##### Gesticó de les adquisicions del projecte
Inclou els processos de compra o adquisició dels productes, serveis o resultats que cal obtenir fora de l'equip del projecte. Es descriu com seran gestionats els processos d'adquisició des del desenvolupament de la documentació d'adquisició fins al tancament del contracte.

##### Gestió dels interessats del projecte
Inclou els processos necessaris per identificar les persones, grups o organitzacions que poden afectar o ser afectats pel projecte, per analitzar les expectatives dels interessats i el seu impacte en el projecte.

### Organigrama de l'equip

#### Patrocinador
Persona o grup que proporcionarà o obtindrà financament per al projecte. Algú que té un interès personal en el projecte.

#### Director de projecte
Treballa amb l'equip per desenvolupar la planificació i tractar els riscos potencials. Responsable de vetllar perquè el projecte s'acabi a temps, dins del pressupost i amb els resultats esperats.

#### Membres de l'equip
Persones que són nomenades, elegides o voluntàries per treballar plegades al projecte realitzant les tasques del projecte i construint els lliurables previstos.

#### Interessats / Clients
Altres persones implicades amb el projecte, que es poden veure afectades positivament o negativament pel projecte (altres patrocinadors i equips, usuaris, etc.)

## Factors que fan que un projecte fracassi
### Gestió del risc insuficient
Els riscos deriven d'una qualitat inherent a tots els projectes sense excepció : la incertesa.

Eliminar la incertesa no és una opció , de manera que el plantejament consisteix en, d'una banda minimitzar-la, i de l'altra , aprofitar-la com a font d'oportunitats.

Així la gestió del risc incideix sobre les seves causes i, després d' identificar-les i quantificar-les , les sotmet a l'anàlisi.

La presa de decisions recolzada per una estratègia és només el principi, després s'han d' implementar les accions. Gestionar el risc implica monitoritzar i controlar l'efectivitat del que s'executa i no deixar de mesurar-ho en base a un pla predefinit.

#### Gestió del risc adequada:

##### Proactiva
Proactiva a l'hora d'identificar les causes dels possibles errors. És imprescindible comptar amb una estratègia, uns objectius i un pla de gestió del risc.

##### Suficient
Suficient, el pla de gestió del risc ha de contemplar l'establiment d' indicadors que aportin dades i detall, i que permetin dur a terme un seguiment.

##### Orientada a resultats
Orientada a resultats, cada objectiu ha de lligar-se a un límit temporal que permeti planejar les accions a prendre i associar els recursos que es necessitaran en cada cas.

##### Comunicada
Comunicada, ja que el compromís de totes les persones involucrades és crític, cal fomentar la participació i, un cop definit, donar publicitat al seu contingut i incorporar-ho a la cultura d'empresa, fent extensibles a tots els valors que resumeix.

### Definició insuficient de l'abast del projecte
L'abast de projecte combina l'establiment de responsabilitats, procediments i interrelacions, ajudant a definir objectius, especificant mitjans disponibles i avaluant l'impacte de factors interns i externs que puguin causar un impacte sobre els resultats.

Moltes vegades la Direcció de Projecte no és rigorosa a l'hora d'establir l'abast i implicacions del projecte. En ocasions, o no es contemplen totes les variables o no es disposa d'informació suficient sobre les mateixes .

A vegades la Direcció de Projecte no compta amb l'experiència o amb fonaments necessaris i incorre en ambigüitats que fan perdre utilitat a la definició de l’abast del projecte, que ha de ser: clara, concisa i comprensible per a tots els implicats en el projecte

### Manca de realisme en la fixació d'objectius
En molts projectes s'estableixen fites massa ambicioses, objectius inabastables, ja sigui a nivell de terminis d'execució, distribució de càrregues de treball, o previsió de recursos, que sorgeixen de plantejaments mancats de realisme .

La principal causa d'aquest error, és la inexperiència de la direcció de projecte , la manca de precedent o l'absència de solidesa a la informació sobre la qual es van realitzar els càlculs i es va detallar el pla.

Per evitar l' impacte negatiu que té aquest error , no només en el curs del projecte si no també a la moral dels equips i a la imatge corporativa,  s'ha de atendre amb atenció a la planificació.

### Manca de marge de reacció
La falta de marge de reacció provoca mals majors i és la causant de retards que s'acumulen.

* Pot provocar el lliurament del projecte fora de termini
* Un inconvenient utilització de recursos
* Una presa de decisions del tot errònia

#### Causes
Les seves causes més habituals són:

##### Falta de coneixement
##### Inexperiència
##### Errors de comunicació
##### Malentesos
##### Planificació inadequada

No obstant, és l’erroni establiment de prioritats la principal causa del fracàs en un projecte.

### Mala comunicació

Evitar els errors de comunicació es possible i prevenir-los depèn de:

#### Per evitar els errors de comunicació

##### Crear un pla de gestió de la comunicació.
##### Dissenyar diferents canals de comunicació i habilitar-los.
##### Recolzar-se en la tecnologia
Recolzar-se en la tecnologia per facilitar la comunicació gràcies a l'automatització i actualització contínua que poden proporcionar alguns programaris i eines de gestió de projectes

### Altres causes
A més de les principals causes de fracàs de projectes citades, altres errors importants, però absolutament evitables, són:

#### Absència de controls de qualitat
#### Mala coordinació dels recursos
#### Excedir-se en els costos
#### Inadequada selecció de proveïdors
#### No establiment d'indicadors que permetin mesurar el progrés
#### Conflicte de prioritats i polítiques
